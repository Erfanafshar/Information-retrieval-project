کم‌ادراری
از ویکی‌پدیا، دانشنامهٔ آزاد
کم‌ادراری
طبقه‌بندی و منابع بیرونی
آی‌سی‌دی-۱۰	R34
آی‌سی‌دی-9-CM	788.5
پیشنت پلاس	کم‌ادراری
[ویرایش در ویکی‌داده]

کم ادراری[۱]، اولیگوری یا کم‌میزی[نیازمند منبع] (به انگلیسی: oliguria) از علایم بیماری در علم پزشکی است که به معنای کاهش یافتن حجم ادراراست و می‌تواند نشانگر کم‌آبی، نارسایی کلیوی یا احتباس ادراری باشد.
تعریف

در تعریف پزشکی زمانی از کم‌میزی صحبت می‌شود که برونداد ادراری در نوزاد کم‌تر از ۰٫۵ میلی‌لیتر/کیلوگرم/ساعت و در افراد بالغ کم‌تر از ۴۰۰ میلی‌لیتر/روز (برابر با ۱۷ میلی‌لیتر/ساعت) باشد.[۲]
علل
عللی که برای کم میزی وجود دارد، در مردان و زنان متفاوت است: ممکن است به دنبال عفونت، تحریک شیمیایی، عفونت های باکتریایی یا به‌طور شایع تر، به‌طور خود به خودی و بدون علت واضح باشد. هر عاملی که باعث کم آبی بدن شود، داروهایی که موجب مسمومیت کلیه می شوند مانند پنی سیلین‌ها و داروهای هم گروه جنتامایسین، تومور مغزی ترشح‌کننده هورمون پادمیزی(ضدادراری)، در زنان جوشگاه‌های جراحی به دنبال جراحی پیشین و در مردان انسداد ناشی از بزرگ شدن پروستات از شایع ترین علل این مشکل است. 