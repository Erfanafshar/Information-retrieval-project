خواب‌آلودگی
از ویکی‌پدیا، دانشنامهٔ آزاد
تصویر یک فرد در حالت خواب
فردی در حالت خواب

خواب‌آلودگی احساس نیاز یا علاقه شدید به خواب و نزدیک بودن به خواب رفتن است. این واژه مفهوم‌های مجزایی به معنی حالت قبل از به خواب رفتن، حالت فیزیولوژیک ناشی از مدت طولانی نخوابیدن ویا یک بیماری مزمن را در بر می‌گیرد.
علل
خوابیدن یک فرایند طبیعی است که در فاصله‌های زمانی خاص رخ می‌دهد و خواب بهترین راه برای استراحت بدن ماست. نخوابیدن به مدت طولانی (بیش از یک روز) موجب خواب آلودگی شدید می‌شود. علل ناشی از بیماری خواب آلودگی عبارتند از افسردگی، کم‌خونی، اختلالات هورمونی مانند کم‌کاری تیروئید، نارکولپسی، عفونتها مانند بیماری خواب، عوارض داروها، دیابت، انسفالیت و الکلیسم است. 