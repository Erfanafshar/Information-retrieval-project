امپراتوری مغول
از ویکی‌پدیا، دانشنامهٔ آزاد
امپراتوری مغول

Ikh Mongol Uls
امپراتوری مغول
۱۲۰۶–۱۳۶۸
پرچم امپراتوری مغول
پرچم
موقعیت امپراتوری مغول
پایتخت	آوارگا
قراقروم[۱]
دادو[۲] (پکن امروزی)
دین(ها)
	تنگری‌باوری (شمن‌باوری)، سپس بودایی‌گری، مسیحیت و اسلام
حکومت	امپراتوری
خاقان	 
• ۱۲۰۶–۱۲۲۷
	چنگیز خان
• ۱۲۲۹–۱۲۴۱
	اوگتای خان
• ۱۲۴۶–۱۲۴۸
	گویوک خان
• ۱۲۵۱–۱۲۵۹
	منگوقاآن
• ۱۲۶۰–۱۲۹۴
	قوبلای خان
• ۱۳۳۳–۱۳۷۰
	طغان تیمور خان
قوه مقننه	قورولتای
تاریخ	 
• چنگیزخان قبیله‌ها را متحد کرد و دولت بزرگ مغول را اعلام نمود.
	۱۲۰۶
• مرگ چنگیزخان
	۱۲۲۷
• صلح مغول
	۱۲۱۰–۱۳۵۰
• چندپاره شدن امپراتوری
	۱۲۶۰–۱۲۶۴
• فروپاشی سلسلهٔ یوآن نشانگر واپسین فروپاشی امپراتوری بود.
	۱۳۶۸
واحد پول	سکه (مانند درهم)، سوخه (شمش نقره)، اسکناس (پول کاغذی که با ابریشم و شمش نقره ضمانت می‌شد و چاو یوآن)
پیشین 	پسین
	اتحاد قبیله‌ای مغول
	
خانات جغتای 	
اردوی زرین 	
ایلخانان 	
سلسلهٔ یوآن 	
یوآن شمالی 	
امروز بخشی از	
کشورهای امروزیِ
[نمایش]
چنگیز خان مغول

امپراتوری مغول که در ابتدا حکومت بزرگ مغول نام‌گذاری شده بود، امپراتوری بزرگی بود که طی قرن ۱۳ و ۱۴ وجود داشت و به مدت ۱۶۲ سال حکومت کرد. از آسیای میانه آغاز شد و سرانجام از اروپای شرقی به دریای ژاپن کشیده شده و قسمت عظیمی از سیبری را تحت پوشش قرار می‌داد و به سوی جنوب پیش رفته و جنوب شرقی آسیا، شبه قاره هند و خاورمیانه را شامل می‌شد. به همین دلیل است که به عنوان دومین امپراتوری بزرگ در تاریخ جهان شناخته می‌شود.[۳] این امپراتوری در بیشترین حد خود به ۹۷۰۰ کیلومتر (۶۰۰۰ مایل) می‌رسد که مساحت ۳۳٬۰۰۰٬۰۰۰ کیلومتر مربع یعنی در حدود ۲۵ درصد مساحت کل زمین را تحت پوشش قرار می‌داد و بر جمعیتی بالغ بر ۱۰۰ میلیون نفر حکم رانی می‌کرد.[۴][۵][۶][۷] البته این گستره در تمام این دوران نبود بلکه اوج گستردگی در سال ۱۲۹۴ میلادی بود (یعنی ۸۸ سال بعد از تشکیل) و پس از آن چهارپاره شده (خانات جغتای، اردوی زرین، ایلخانان و دودمان یوآن) و به تدریج به اضمحلال رفت و در سال ۱۳۶۸ میلادی به کلی از بین رفت.
امپراتوری مغول از ۱۲۵۹ میلادی

امپراتوری مغول از وحدت قبایل مغول و تحت فرماندهی چنگیزخان به وجود آمد. چنگیز خان در سال ۱۲۰۶ به عنوان فرمانده کل مغول‌ها معرفی شد. امپراتوری، تحت رهبری او و فرزندانش در همه جهات جغرافیایی به سرعت رشد کرد.[۸][۹][۱۰][۱۱][۱۲][۱۳] امپراتوری پهناوری که شرق را به غرب پیوند می‌داد و در نهایت به عنوان «تسویه حساب» فرهنگی در جهان عمل کرد. تحت فرماندهی مغولان، فناوری‌های جدید، کالاها و ایدئولوژی‌های مختلف در سراسر اوراسیا منتشر شد. محدوده این مبادلات از نقشه نگاری تا صنعت چاپ و از کشاورزی گرفته تا نجوم گسترش داشت.[۱۴][۱۵]امپراتوری مغول سپس به چند پاره تقسیم شد و آخرین آن سلسلهٔ یوان بود. 