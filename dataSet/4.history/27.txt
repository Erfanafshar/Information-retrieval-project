بازپس‌گیری اندلس
از ویکی‌پدیا، دانشنامهٔ آزاد
رِکُونکیستا
MoorandChristianBattle.png
نبرد مسیحیان و مورها (مسلمانان) کانتیگاس د سانتا ماریا
تاریخ	۷۱۱–۱۴۹۲ (۷۸۱ سال)
مکان	شبه‌جزیره ایبری
نتیجه	

تمامی قلمروهای تحت سلطه مسلمانان توسط پادشاهی‌های مسیحی ایبری بازپس‌گرفته شد
فرمان الحمرا

    اخراج یهودیان از اسپانیا
    اجبار مسلمانان اسپانیا به تغییر کیش
    بعدها اخراج موریسکوها

طرفین درگیر
Royal flag of Ramiro I of Asturies.svg پادشاهی آستوریاس
Royal Banner of León.svg پادشاهی لئون
Flag of Castile.svg پادشاهی کاستیل
Bandera de Reino de Navarra.svg پادشاهی ناوار
Royal Banner of Aragón.svg پادشاهی آراگون
PortugueseFlag1248.svg پادشاهی پرتغال
Royal Banner of Aragón.svg تاج آراگون
سایر دول کوچکِ مسیحی
فرقه‌های نظامی
	
Umayyad Flag.svg خلافت اموی
Umayyad Flag.svg امارت قرطبه
Umayyad Flag.svg خلافت قرطبه
بنی قسی
طوایف مختلف
Rectangular green flag.svg زیریان
Flag of Morocco 1073 1147.svg مرابطون
Flag of Morocco (1147-1269).svg خلافت موحدون
Royal Standard of Nasrid Dynasty Kingdom of Grenade.svg امارت گرانادا
Flag of the kingdom of tlemcen.svg خاندان زیانی
Flag of Morocco (1258-1659).svg مرینیان
مزودوران اسلاوی[نیازمند منبع]

رِکُونکیستا (به اسپانیایی: Reconquista به‌معنای بازپس‌گیری)، جنبش استرداد یا سقوط آندلس، مجموعه‌ای از لشکرکشی‌های طولانی‌مدت مسیحیان اسپانیا و پرتغال در قرون وسطی به منظور بازپس‌گیری سرزمین‌های خود از موروهای مسلمانی بود که در اوایل سدهٔ هشتم میلادی بیشتر شبه‌جزیره ایبری را به اشغال خود درآورده بودند.[۱]

هرچند مسیحیان پیشتر در حدود سال ۷۱۸ و در نبرد کووادونگا با موروها درگیر شده بودند اما برای سه سده برتری با مسلمانان بود تا آنکه سرانجام در سدهٔ یازدهم و به‌دنبال فروپاشی اتحاد موروها و بروز احساسات ضد مسلمانی در پادشاهی‌های مسیحی‌نشین شمال اسپانیا، جنبش بازپس‌گیری قلمروهای از دست‌رفته از مسلمانان رسماً آغاز شد.[۱] چندین جنگ درگرفت و بیشتر شبه‌جزیره تا سدهٔ سیزدهم به دست مسیحیان افتاد. تنها امیرنشین گرانادا در گرانادا در جنوب اسپانیا بود که هنوز در کنترل موروها قرار داشت و سبب شده بود تا آتش رکونکیستا هنوز شعله‌ور باشد. سرانجام آخرین پایگاه موروها نیز تا پایان سدهٔ پانزدهم توسط مسیحیان فتح شد و رکونکیستا به پایان رسید.[۱]

با پیروزی مسیحیان فرمانروایان اسپانیا بر یکنواختی مذهبی تأکید نمودند و بسیاری از موروها و یهودیان را از آن کشور اخراج کردند.[۱]
محتویات

    ۱ تاریخچه
        ۱.۱ فتح شبه‌جزیرهٔ ایبری توسط مسلمانان
        ۱.۲ فروپاشی خلافت کوردوبا و آغاز رکونکیستا
        ۱.۳ سقوط گرانادا و پایان رکونکیستا
    ۲ منابع
    ۳ پیوند به بیرون

تاریخچه
تاریخ اسپانیا
Atlas Van der Hagen-KW1049B12 002-HISPANIAE ET PORTUGALIAE REGNA.jpeg
تاریخ اولیه
[نمایش]
قرون وسطی
[نمایش]
تاریخ اسپانیا
[نمایش]
نوین
[نمایش]
معاصر
[نمایش]
بر پایه موضوع
[نمایش]
نشان درگاه درگاه اسپانیا  • گاهشمار

    نبو

تاریخ پرتغال
UEFA-Euro-2004-flag-map.png
باستان
[نمایش]
قرون وسطی
[نمایش]
عصر آفونسویی
[نمایش]
عصر اکتشافات
[نمایش]
بریگانتین
[نمایش]
جمهوری اول
[نمایش]
جمهوری دوم
[نمایش]
جمهوری سوم
[نمایش]
موضوعات
[نمایش]
مناطق
[نمایش]
گاهشماری
نشان درگاه درگاه پرتغال

    نبو

فتح شبه‌جزیرهٔ ایبری توسط مسلمانان

مسلمانان در سدهٔ هشتم میلادی به سرعت مناطقی را که اسپانیا و پرتغال امروزی را تشکیل می‌دهند به اشغال خود درآوردند. آنان که بیشتر متشکل از بربرهای شمال آفریقایی بودند که توسط اعراب رهبری می‌شدند در نخستین یورششان در ۷۱۱ توانستند وارد شبه‌جزیره ایبری شوند و تا ۷۱۶ تقریباً بیشتر آن به جز مناطق کوهستانی استوریاس و دره‌های جنوبی کوه‌های پیرنه را در کنترل خود گرفتند.[۲] همچنین آنان تا ۷۳۲ توانستند تا عمق خاک فرانسه نفوذ کنند اما شارل مارتل توانست آنان را طی نبردی در تور به عقب براند.[۳]

در ۷۵۶ عبدالرحمان یکم دودمان امویان را در کوردوبا پایه نهاد که بعدتر به خلافت کوردوبا تبدیل شد.[۳] در این مدت مسیحیان که در شمال شبه‌جزیره در محاصره قرار گرفته بودند شروع به مقاومت در برابر مسلمانان کردند و اهالی آستوریاس و گالیسیا تا سال ۹۰۰ میلادی توانستند تقریباً بیشتر زمین‌های خالی از سکنهٔ درهٔ دوئرو و دشت‌های شمالی را به اشغال خود درآورده و با تقویت مواضعشان، پایتخت جدیدی را در لئون بنیاد نهند. در همین زمان مسلمانان نیز تا کوهپایه‌های پیرنه در درهٔ اِبرو در شرق شبه‌جزیره سکنی گزیده بودند و این در حالی بود که مسیحیان کاتالونیا نتوانسته بودند تا بیشتر از جنوب بارسلونا پیشروی کنند.[۲]
فروپاشی خلافت کوردوبا و آغاز رکونکیستا

خلافت کوردوبا در اوایل سدهٔ یازدهم از هم پاشید و به‌دنبال آن امیرنشین‌های طایفه‌ای کوچکی در اسپانیا به‌وجود آمد. اما این موضوع فرصتی را برای مسیحیان به‌وجود آورد تا با استفاده از سواره‌نظام زره‌پوش خود اوضاع را به نفع خود برگردانند.[۲]

در ۱۰۸۵ تولیدو به دست آلفونسوی چهارم کاستیا افتاد و آلفونسوی یکم آراگون در ۱۱۱۸ ساراگوسا را به اشغال خود درآورد. آلفونسوی یکم پرتغال نیز با کمک جنگجویان صلیبی بریتانیایی و Low Countries موفق به فتح لیسبون در ۱۱۴۷ گردید.

با سقوط تولید و و اشغال درهٔ تاگوس توسط مسیحیان، فتح اسپانیای مسلمان‌نشین دور از دسترس نبود. اما مداخلهٔ مرابطان (۱۰۸۶–۱۱۴۵) و موحدون (۱۱۴۵-حدود ۱۲۳۰) از قدرت‌های اسلامی شمال آفریقا سبب شد تا حکومت آندلس تا چند سدهٔ دیگر به حیات خود ادامه دهد و مسلمانان اسپانیا بهای آن را با پذیرش فرمانروایان بربری که منافع اصلیشان در قلمروهای شمال آفریقا بود و نه آندلس پرداختند.[۲]

مراکش پایتخت مرابطان و موحدون بود و آن‌ها لشکرکشی‌های عظیمشان علیه مسیحیان را از همان‌جا آغاز می‌کردند. با این حال آن‌ها توان دفاع از سرزمین‌های خود یا بازپس‌گیری سرزمین‌هایی که از دست می‌دادند را نداشتند. سپاهیان مسیحی توسط پادشاهان چندین سرزمین رهبری می‌شد و در شهرهای مختلف از کمک شبه‌نظامیان برخوردار بود. این شبه‌نظامیان نقش مهمی به‌ویژه در نبردهای سدهٔ دوازدهم داشتند و به همین ترتیب ارتش‌های شهرهایی همچون آلویلا توانستند حملات مرابطان و موحدون را دفع کنند.[۲] از سوی دیگر سپاهیان اسپانیایی به ویژه شوالیه‌های کالاتراوا و سانتیاگو موفق شدند تا از دژهای نئو کاستیا در برابر حملات موحدون در فاصلهٔ سال‌های سرنوشت‌ساز ۱۱۹۵ تا ۱۲۱۲ دفاع نمایند.[۲]

در ۱۱۹۵ موحدون سپاه آلفونسوی هشتم کاستیا را قاطعانه در آلارکوس شکست دادند اما آن‌ها نتوانستند از این پیروزی خود استفاده کرده و تولید یا دیگر شهرهایی را که در سده‌های پیش از دست داده بودند را بازپس گیرند. لشکرکشی بعدی در ۱۲۱۱ اتفاق افتاد و مسیحیان که در این مدت بیشتر درگیر مشاجره با یکدیگر بودند بار دیگر علیه مسلمانان متحد شدند. آلفونسوی هشتم با پشتیبانی پاپ رهبری سپاهیان را بر عهده گرفت و این بار توانست موحدون را در لاس ناواس ده تولوسا در ۱۲۱۲ شکست دهد.[۲] اما علی‌رغم کسب این پیروزی مسیحیان در همان زمان به آندلس حمله نکردند.

با مرگ محمد الناصر، خلیفهٔ موحدون در ۱۲۱۳ و بروز اختلافات بر سر جانشینی او، مسلمانان دیگر فرصت بازسازی استحکامات خود را نداشتند و هنگامی که مسیحیان به رهبری فردیناند سوم، پادشاه کاستیا و لئون بار دیگر شروع به پیشروی کردند، نه مسلمانان آندلس و نه مدعیان خلافت موحدون نتوانستند در برابر آنان مقاومت نمایند.[۲] کوردوبا در ۱۲۳۶ و سبیا در ۱۲۴۸ به دست مسیحیان افتاد و خاومی یکم آراگون در ۱۲۳۰ مایورکا و در ۱۲۳۶ والنسیا را فتح نمود. در غرب نیز پرتغالی‌ها تا ۱۲۵۰ موفق شدند که ادارهٔ آلگارو را در اختیار خود بگیرند.[۲]
سقوط گرانادا و پایان رکونکیستا
تابلوی «تسلیم گرانادا» اثر فرانسیسکو پرادیا اورتیز (۱۸۸۲) - رویارویی محمد دوازدهم، آخرین امیر امارت غرناطه با ایزابلای یکم کاستیا و فردیناند دوم آراگون

در این زمان از اسپانیای مسلمان تنها پادشاهی گرانادا باقی‌مانده بود که در جنوب کوه‌های از آلگه‌سیراس تا آلمریا قرار داشت. این امیرنشین علی‌رغم کوچکی وسعتش توانست برای دو قرن و نیم دیگر تا ۱۴۹۲ که سرانجام تسلیم شد به حیات خود ادامه دهد. این موضوع از طرفی به دلیل وجود کوه‌ها و از طرف دیگر به دلیل جمعیت بالای آن بود که پناهجویانی از دیگر مناطق را نیز در خود جای داده بود. آن‌ها همچنین تا پیش از شکست در نبرد ریو سالادو در ۱۳۴۰ از حمایت دودمان مراکشی مرینیان نیز برخوردار بودند.[۲]

در این زمان کاستیا تنها کشور مسیحی‌ای بود که با گرانادا مرز مشترک داشت و امیران بنو نصر، آخرین سلسلهٔ موروهای مسلمان در اسپانیا به جای در پیش گرفتن سیاست جنگ‌طلبی، خراجگزار فرمانروایان کاستیا شدند.[۲] اما این وضعیت نیز با بر تخت نشستن ایزابلای یکم کاستیا در ۱۴۷۴ و ازدواجش با فردیناند دوم آراگون دستخوش تغییر شد زیرا فرمانروایان جدید بر انجام «جنگ مقدس» برای اثبات موقعیت و یکپارچه‌سازی پادشاهی‌های تحت فرمانشان اصرار داشتند. 