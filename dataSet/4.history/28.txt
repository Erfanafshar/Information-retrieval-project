جنگ صلیبی دوم
از ویکی‌پدیا، دانشنامهٔ آزاد
جنگ صلیبی دوم
بخشی از جنگ‌های صلیبی
Asia minor 1140.jpg
ادسا که در سمت راست نقشه دیده می‌شود (۱۱۴۰ میلادی), توسط ترکان بازپس‌گیری می‌شود. این رویداد از عوامل اصلی آغاز جنگ صلیبی دوم محسوب می‌شود.
تاریخ	۱۱۴۷–۱۱۵۰ میلادی
مکان	ایبری، خاور نزدیک (آناتولی، شام)، مصر
نتیجه	

پیروزی مسلمانان

    پیروزی قاطع ترک‌های سلجوقی در آناتولی
    پیروزی قاطع جنگجویان صلیبی در ایبری
    شکست بازسازی کنت‌نشین ادسا
    پیمان صلح بین امپراتوری بیزانس و ترک‌های سلجوقی
    آغاز پیشروی صلیبیون به سمت مصر

تغییرات
قلمرو	لیسبون به وسیلهٔ پرتغالی‌ها و ترتسا بوسیلهٔ کاتالان‌ها تصرف شد، واگریا و پلوبیا به وسیلهٔ جنگجوهای صلیبی ساکسون تصرف شد، مابقی به وضع موجود قبل از جنگ بازگشت.
طرفین درگیر

پایگاه‌های صلیبیون

    Arms of the Kingdom of Jerusalem.svgپادشاهی اورشلیم
    کنت‌نشین تریپولی
    شاهزاده‌نشین انطاکیه

فرقه‌های نظامی

    شوالیه‌های معبد
    شوالیه‌های هوسپیتالر
    کانون‌های منظم مقبره مقدس
    شوالیه‌های سنلازاروس

صلیبی‌ها
France Ancient Arms.svg پادشاهی فرانسه
         همراه با …
[نمایش]

Armoiries Saint-Empire monocéphale.svg امپراتوری مقدس روم
         همراه با …
[نمایش]

    امپراتوری بیزانس
        پرنس‌نشین ارمنی
    Royal Arms of England.svg پادشاهی انگلستان
        دوک‌نشین نرماندی
    پادشاهی سیسیل
    ایالات پاپی

جبهه غربی (بازپس‌گیری اندلس)

    پادشاهی پرتغال
    کنت‌نشین بارسلونا
    لئون و کاستیل
    پادشاهی فرانسه
    جمهوری جنوا
    جمهوری پیزا

جنگ‌صلیبی وندیش
Armoiries Saint-Empire monocéphale.svg امپراتوری مقدس روم
         همراه با …
[نمایش]

    جوتلند-پادشاهی دانمارک
    زیلند/اسکانیا-پادشاهی دانمارک
    پادشاهی لهستان

	

سلطنت سلجوقیان روم

    امارت زنگیان
    خلافت عباسی
    خلافت فاطمی

حشاشین:

    اسماعیلیان سوریه

جبهه غربی:

    مرابطان
        طایفه والنسیا
        طایفه مورسیا

وندها:

    اتحادیه اوبوتری
    اتحادیه لوتوسی

متحدان وندها:

    دوک‌نشین پومرانی

فرماندهان و رهبران

ملیساند اورشلیم
بالدوین سوم اورشلیم
ریموند دوم طرابلس
ریموند پواتیه
لوئی هفتم و الینور د آکیتن
تورس دوم ارمنی
رینالد شاتیون
تئودوین
آفونسو اول پرتغال
آلفنسو هفتم پادشاه لئون و کاستیل
رامون برنگور چهارم
کنراد سوم
اتوکار سوم اشتایرمارک
مانوئل یکم، امپراتور بیزانس
تیری آلزاس
استفان، پادشاه انگلستان
جفری پلانتاژنه، کنت آنژو
ولادیسلوس دوم بوهم
رابرت دی کارن
ولادیسلوس دوم تبعید شده
هنری شیر
آلبرت خرس
کانوت پنجم دانمارک
اسون سوم دانمارک
فریدریش بارباروسا
آنسلم هاولبرگ
کنراد بزرگ
اتو فرایزینگ
الفونسو جردن
متیاس اول، دوک لورن
گادفری سوم
هنری دوم، دوک اتریش
ادولف دوم هولشتاین
راجر دوم سیسیل	

جبهه شرقی:
مسعود یکم
عمادالدین زنگی
نورالدین، اتابک حلب
سیف الدین غازی اول
خلیفه مقتفی
الحافظ لدین‌الله

جبهه غربی:
تاشفین بن علی
ابراهیم بن تاشفین
اسحاق بن علی
عبدالمومن
وندها و متحدان:
نیکلات
پریبیسالو واگری
راتیبور یکم
قوا
آلمان‌ها: ۲۰٬۰۰۰ تن[۱]
فرانسوی‌ها: ۱۵٬۰۰۰ تن[۲]	مجموعاً:۲۰٬۰۰۰
تلفات
زیاد	کم

    نبو

جنگ صلیبی دوم

    نبو

جنگ‌های صلیبی

جنگ صلیبی دوم (۱۱۴۷–۱۱۴۹ میلادی) دومین جنگ بزرگ صلیبی بود که از اروپا به‌عنوان یک جنگ مقدس کاتولیکی (لاتین) علیه اسلام آغاز گشت. این جنگ در سال ۱۱۴۴ م در پاسخ به سقوط کُنت‌نشین اِدسا به‌دست نیروهای زنگیان آغاز شد. اِدسا در هنگام نخستین جنگ صلیبی (۱۰۹۹–۱۰۹۶ م) بوسیله‌ی بالدوین بوین و در سال ۱۰۹۸ م تأسیس شد. این کُنت‌نشین نخستین ایالت صلیبی بود که تأسیس گشت و همچنین نخستین جایی بود که سقوط می‌کرد. تسخیر ادسا توسط نورالدین زنگی موجب گسیل سربازان صلیبی از غرب به سوی شرق گشت و دامنهٔ آن در سال ۱۱۴۸ م به سرزمین شام رسید.

آغاز جنگ صلیبی دوم توسط پاپ اوژن سوم اعلان شد؛ و نخستین مورد از جنگ‌های صلیبی بود که به‌وسیلهٔ شماری از اشراف اروپایی و نیز دو تن از پادشاهان اروپایی یعنی لوئی هفتم پادشاه فرانسه و کنراد سوم پادشاه آلمان رهبری می‌شد. این جنگ در سه جبههٔ شرق، غرب و شمال اروپا به‌وقوع پیوست گرچه جریان اصلی و مهم‌تر این لشکرکشی‌ها در جبههٔ شرق روی داد. ارتشِ دو پادشاه، جداگانه در سراسر اروپا حرکت کرده و پس از عبور از قلمرو بیزانس به آناتولی رسیدند، و هر دو ارتش به‌طور جداگانه از نیروهای سلجوقیان روم شکست خوردند.

اد دو دوی تاریخ‌نگار فرانسوی که آثارش از منابع اصلی مسیحیت غربی به‌شمار می‌رود و نیز مسیحیان سریانی براین باورند که امپراتور بیزانس، مانوئل یکم، به‌طور مخفیانه مانع پیشروی جنگجویان صلیبی به‌ویژه در آناتولی می‌شد، و حتی گفته‌اند که او عمداً به ترکان سفارش کرد تا به آن‌ها حمله کنند. سرانجام لوئی و کنراد و بقایای سپاه آنان در سال ۱۱۴۸ م به اورشلیم رسیدند و بدون در اختیار داشتن اطلاعات کافی به دمشق حمله نمودند. جنگ صلیبی در شرق به شکست صلیبی‌ها و پیروزی بزرگ مسلمانان منجر شد، و در نهایت تأثیر کلیدی بر سقوط اورشلیم و آغاز جنگ صلیبی سوم در پایان قرن دوازدهم میلادی داشت.

تنها موفقیت قابل توجه مسیحیان در جنگ صلیبی دوم در سال ۱۱۴۷ م به‌وسیلهٔ نیروی مشترک ۱۳۰۰۰ تنی فلامان‌ها، فریسی‌ها، نورمن‌ها، انگلیسی‌ها، اسکاتلندی‌ها و صلیبی‌ها آلمانی روی داد؛ هنگامی که ارتش آن‌ها در راه سفر دریایی به سرزمین مقدس توقف کرد، و ارتش پرتغالی کوچک‌تری شامل ۷۰۰۰ تن را در تصرف لیسبون و اخراج اشغالگران مورو یاری رساند.
محتویات

    ۱ پیش زمینه
        ۱.۱ نخستین جنگ صلیبی
        ۱.۲ پیامدهای نخستین جنگ صلیبی
        ۱.۳ تسخیر ادسا
        ۱.۴ کوانتوم پردسسورس
    ۲ سنت برنارد کلروو
    ۳ جبهه شمالی: جنگ صلیبی وندی
    ۴ بازپس‌گیری شبه‌جزیرهٔ ایبری: سقوط لیسبون
    ۵ نیروها
        ۵.۱ نیروهای اسلامی
        ۵.۲ صلیبی‌ها
    ۶ جنگ صلیبی در شرق
        ۶.۱ مسیر آلمان‌ها
        ۶.۲ مسیر فرانسوی‌ها
        ۶.۳ سفر به اورشلیم
        ۶.۴ شورای عکا
        ۶.۵ محاصرهٔ دمشق
    ۷ پیامد
    ۸ واژه‌نامه
    ۹ یادداشت
    ۱۰ پانویس
    ۱۱ منابع
    ۱۲ برای مطالعه بیشتر
        ۱۲.۱ منابع اصلی
        ۱۲.۲ منابع ثانویه
    ۱۳ پیوند به بیرون

پیش زمینه
نخستین جنگ صلیبی

اندکی پس از شورای کلرمونت و سخنرانی پاپ اوربان دوم، در سال ۱۰۹۵ م،[۳][۴] سپاهیان نخستین جنگ صلیبی به‌سوی شرق رهسپار شدند، از آسیای صغیر عبور کردند، به انطاکیه رسیدند و آن‌جا را به تصرف درآوردند.[۵][۶][۷][۸][۹] آنگاه در دو مسیر ساحلی و داخلی (روج–معره نعمان[۱۰]–شیزر[۱۱]–مصیاف–اکراد[۱۲]) حرکت کردند، بار دیگر در طرابلس به یکدیگر پیوستند و از آن‌جا راه‌شان را به‌سوی بیروت و صیدا تا قیساریه و سپس به‌سوی اورشلیم ادامه دادند.[۱۳][۱۴][۱۵] پس از تسخیر اورشلیم، صلیبی‌ها به سازمان دادن دولت‌های خود پرداختند و پادشاهی اورشلیم و شاهزادنشین انطاکیه و کنت‌نشین اِدسا را — که حکومت‌هایی خودمختار بودند — شکل دادند.[۱۶][۱۷][۱۸] برخی از شهرها همانند معره نعمان در مقابل تهاجم صلیبی‌ها مقاومت کردند ولی حاکمان برخی دیگر از شهرها مثل حماه، شیزر، طرابلس و حمص ترجیح دادند با مهاجمان از در صلح درآیند؛ اما کشتارهای صلیبی‌ها ، پس از رسیدن به آسیای صغیر، در طول مسیر و هنگام رسیدن به انطاکیه و در ادامه در اورشلیم و دیگر شهرهای فلسطین سبب خشم مسلمانان شد و این‌چنین خود را آمادهٔ نبرد با صلیبی‌ها کردند. در این دوران بود که امارت‌های پراکندهٔ شام تضعیف شده و قدرت مقابله با مبارزطلبی صلیبی‌ها را نداشتند. در شمال، قلیچ ارسلان از رهبران سلاجقه توان پایداری نداشت و پایتختش، نیقیه توسط صلیبی‌ها اشغال شد و در نتیجه قدرتِ خود را از دست داد.[۱۹][۲۰] آناتولی نیز تحت سیطرهٔ دانشمندیه بود که از نیرومندترین امارت‌های سلاجقه در بخش شمال شبه‌جزیرهٔ آسیای صغیر به‌شمار می‌رفت.[۲۱] امیر دانشمندی، ملک غازی که با پیروزی بر صلیبی‌ها شهرت فراوانی کسب کرد، توانست بوهمند را در نبرد ملطین به اسارت درآورد و در شمار نخستین رهبران مسلمان قرار گیرد که بر یک سپاه صلیبی پیروز شده‌است.[۲۲][۲۳]

در اواخر سال ۱۰۹۹ م، خبر بازپس‌گیری سرزمین اورشلیم به‌وسیلهٔ مسیحیان به اروپا رسید و مردم با شور و شادمانی از آن استقبال کردند. در زمستان سال بعد، شمار بسیاری از فرماندهان صلیبی همراه سربازان‌شان به سرزمین‌های خود بازگشتند. سخن همهٔ کسانی که به اروپا بازگشته بودند، این بود که شرق نیاز به جنگجو و آبادگرانی دارد تا کار خدا را ادامه دهند، و در مشرق اموال و املاک فراوانی است که در انتظار مردمانِ حادثه‌جو به‌سرمی‌برد. آنان بر جنگِ صلیبیِ جدیدی، که مردان کلیسا آن را تبرک می‌دانستند، اصرار می‌ورزیدند.[۲۴] به این ترتیب جنگ صلیبیِ دیگری با شرکت جنگجویان لمباردی‌ها، آلمانی‌ها و فرانسوی‌ها آغاز شد، اما این تهاجم به‌ویژه پس از حمله به آنقوره با مقاومت مستمر سلجوقیان روم روبه‌رو شد. سپس در سال ۱۱۰۱ م، جنگ سرنوشت‌سازی میان مسلمانان ترک و صلیبی‌ها در مرسیفان روی داد و ترکان موفق شدند نیروهای صلیبی را درهم شکنند.[۲۵] پس از آن، دو حمله به‌وسیلهٔ آلمان‌ها و فرانسوی‌ها صورت گرفت، که چیزی بیش از حمله‌های پیشین نصیب آنان نشد و ترکان موفق شدند نیروهاشان را نابود سازند.[۲۶]

تثبیت دوبارهٔ قدرتِ ترکان در آناتولی مرکزی موجب افزایش نیروی آنان شد. سَکمان، حاکم ارتقی ماردین، و جکرمش، اتابک موصل، که از تجاوزها و پیشروی‌های صلیبی‌ها بیمناک بودند، درصدد یکپارچه ساختن نیروهای خود برآمدند. تلاش آنان برای حمله به اِدسا منجر به حملهٔ پیش‌دستانهٔ صلیبی‌ها به قلعهٔ حَران شد و در نبردی در سال ۱۱۰۴ م و بر ساحل رودخانه بلیخ،[پ ۱] که به نبرد حَران،[۲۷] مشهور شده، باعث شکست صلیبی‌ها شد. این چند شکست، افسانهٔ «شکست‌ناپذیری صلیبی‌ها » را از میان بُرد و امارتِ حلب نیز از خطر تهدید صلیبی‌ها رهایی یافت.[۲۸]

در جنوب شام، یعنی مصر، فاطمیان از نظر سیاسی و نظامی قدرتمند بودند و نیروی دریایی نیرومندی در اختیار داشتند. با وجود این‌که فاطمیان در آغاز کوشیدند تا با صلیبی‌ها به تفاهم برسند، اما با نظر منفی روبه‌رو شدند و اورشلیم را از دست دادند. به دنبال آن لشکر مصر درهم شکست و فاطمیان درصدد برآمدند تا از دو شکست اورشلیم و اشکلون انتقام بگیرند. وزیر فاطمی، افضل، سپاه نیرومندی را تدارک دید و فرماندهی آن را به غلام خود، سعدالدوله طواشی سپرد.[۲۹][۳۰] این سپاه در مهٔ ۱۱۰۱ م، به اشکلون رسید و چندین نبرد در رمله انجام شد که طی آن‌ها مسلمانان و صلیبی‌ها به‌تناوب بارها پیروز شدند. در ماه مهٔ ۱۱۰۲ م، فاطمیان ارتشی متشکل از بیست هزار نیروی عرب و سودانی به فرماندهی شرف المعالی، پسر افضل بسیج کردند. این ارتش بر صلیبی‌ها ِ متمرکز در رمله پیروز شد. اما صلیبی‌ها در یافا از پیروزی مصری‌ها جلوگیری کردند.[۳۱][۳۲]
پیامدهای نخستین جنگ صلیبی

در سال ۱۱۰۵ م، وزیر افضل آخرین تلاش خود را برای بازپس‌گیری فلسطین انجام داد. او ارتشی متشکل از پنج هزار سواره‌نظام و پیاده‌نظام سودانی را به فرماندهی پسرش سناء الملک بسیج کرد. مصری‌ها با استفاده از درس‌های پیشین، درصدد برآمدند تا از امیران ترک دمشق کمک بگیرند اما مرگ دقاق، امیر دمشق در سال ۱۱۰۴ م موجب بروز شورش‌های داخلی در دمشق شد و در نتیجه ارتش مصر از پشتیبانی کامل سپاه دمشق بهره‌مند نشد. تنها بخشی از نیروهای دمشق هنگام رسیدن سپاه مصر به رمله به آن پیوستند. مسلمانان و صلیبی‌ها در روز یکشنبه، ۲۷ اوت سال ۱۱۰۵ م، با یکدیگر روبه‌رو شدند و در طول روز نبردی خونین در جریان بود؛ عصر آن روز معلوم شد که مسلمانان قدرت کسب پیروزی را ندارند و سناء الملک به قاهره عقب نشست. در سال ۱۱۰۶ م سواره‌نظامِ فاطمی به اردوگاه صلیبی‌ها میان ارسوف و یافا حمله و ساکنانش را تارومار کرد. آنان در سال ۱۱۰۷ م اقدام به حمله کرده و محدودهٔ جنگ را به حبرون کشاندند و در سال ۱۱۱۰ م نیروهای مصری به دیوارهای اورشلیم رسیدند.[۳۳][۳۴] در مقابل، صلیبی‌ها حملات خود به شهرهای ساحلی را که همچنان بیرون از تصرف‌شان مانده بود، شدت بخشیدند.[۳۵] چهارمین دولت صلیبی، کنت‌نشین طرابلس در سال ۱۱۰۹ م بنیان گذاشته شد؛[۳۶] آنان صیدا را نیز در سال ۱۱۱۰ م به تصرف درآوردند[۳۷] و از شهرهای ساحلی جز اشکلون و صور چیزی در دست مسلمانان باقی نماند. سپس به گسترش قلمروشان در نواحی جنوبی پرداختند. بالدوین پادشاه اورشلیم، رهبری صلیبی‌ها را عهده‌دار شد و پس از دور زدن دریای مرده (بحرالمیت) در سال ۱۱۱۵ م از دشت عرابه گذشت.[۳۸][۳۹][پ ۲]

درگیری از مناطق شمال به جنوب کشیده شد و صلیبی‌ها به پی‌ریزی سلطه و گسترش مملکت خویش در آن‌جا پرداختند. آنان در سال ۱۱۱۰ م بر صیدا چیره شدند، در سال ۱۱۱۸ م به فرماندهی بالدوین یکم، پادشاه اورشلیم، به مصر — که تحت حاکمیت خلافت فاطمیان بود — و در سال ۱۱۱۹ م به‌طور منظم به آن سوی رود اردن حمله کردند. در مناطق شمالی درگیری پیرامون حلب و کنت‌نشین ادسا ادامه یافت. زیرا نخستین هدف صلیبی‌ها این بود که با تسخیر ادسا ارتباط با شرق اسلامی را قطع و از این طریق امنیت پادشاهی ارمنی کیلیکیه و شاهزاده‌نشین انطاکیه را تأمین کنند.[۴۰]

ادسا شمالی‌ترین و همچنین ضعیف‌ترین و کم‌جمعیت‌ترین آن‌ها بود. به همین دلیل ادسا توسط دولت‌های مسلمانِ اطراف — که تحت فرمانروایی آل ارتق، دانشمندیان و ترکان سلجوقی قرار داشتند — مکرراً تحت حمله قرار می‌گرفت.[۴۱] کُنت بالدوین دوم و کُنت بعدی کُنت ژوسلین، که پس از شکست‌شان در نبرد حران در سال ۱۱۰۴ م اسیر شده بودند برای دومین بار، هر دو در سال ۱۱۲۲ م اسیر شدند. اگرچه نیروی کنت‌نشین ادسا پس از نبرد اعزاز در سال ۱۱۲۵ م تاحدودی بهبود یافت، اما ژوسلین در نبردی در سال ۱۱۳۱ م کشته شد. جانشین او ژوسلین دوم مجبور به ایجاد اتحاد نظامی با امپراتوری بیزانس شد؛ اما در سال ۱۱۴۳ م، امپراتور بیزانس ژان دوم و پادشاه اورشلیم فولک هردو درگذشتند. از طرفی ژوسلین که با کُنت طرابلس و پرنس انطاکیه درگیر بود، ادسا را بدون هیچ متحد قدرتمندی رها کرد.[۴۲][۴۳]

در همین میان عمادالدین زنگی اتابک موصل، در سال ۱۱۲۸ م، حلب را که کلید قدرت در سوریه و محل ستیزهٔ حاکمان موصل و دمشق بود به کنترل و فرمانروایی خود درآورد. زنگی و پادشاه بالدوین دوم توجه خود را نسبت به دمشق معطوف کردند، و بالدوین در سال ۱۱۲۹ م در خارج از شهر بزرگ شکست خورد.[۴۴] دمشق که تحت فرمانروایی سلسلهٔ بوری‌ها قرار داشت هنگامی که زنگیان در ۱۱۳۹ و ۱۱۴۰ م محاصره‌اش کردند، با فولک، پادشاه اورشلیم متحد شد.[۴۵] این اتحاد توسط اسامه بن منقذ مورد مذاکره قرار گرفت.[۴۶]
تسخیر ادسا
نوشتار‌های اصلی: کنت‌نشین ادسا و محاصره ادسا

در اواخر سال ۱۱۴۴ م، ژوسلین دوم با آل ارتق متحد شد، و تقریباً تمام سپاه خود را از ادسا برای حمایت از آل ارتق در جنگ علیه حلب اعزام نمود. در این هنگام و به‌دنبال مرگ فولک در سال ۱۱۴۳ م، زنگی که توانسته بود به برتریِ نسبی دست پیدا کند، با شتاب از سوی شمال به محاصرهٔ ادسا پرداخت و پس از یک ماه در ۲۴ دسامبر ۱۱۴۴ م آن را تسخیر نمود. ماناسز هیرجز، فیلیپ نابلس و چندتن دیگر از اورشلیم برای کمک به آنان فرستاده شدند، ولی هنگامی رسیدند، که بسیار دیر شده و ادسا تسخیر گشته‌بود. ژوسلین دوم همچنان به حفظ بقایای دولت خود از تل بشیر ادامه داد، هرچند بقیهٔ سرزمین‌هایش نیز کم‌کم توسط مسلمانان تسخیر یا به بیزانسی‌ها فروخته شد. زنگی در جهان اسلام خود را با القاب «مدافع مذهب» و «المالک المنصور» مشهور گرداند. او از ترس رویدادهای موصل، حمله به قلمرو باقی‌ماندهٔ ادسا و در ادامه پرنس‌نشین انطاکیه را متوقف کرد. زنگی مجبور شد به خانه بازگردد، و بار دیگر به وضعیت دمشق بپردازد. با این حال، وی در سال ۱۱۴۶ م توسط یک برده کشته و پسرش نورالدین زنگی در حلب جانشین او شد.[۴۷]
کوانتوم پردسسورس
نوشتار اصلی: کوانتوم پردسسورس

در آغاز سال ۱۱۴۵ م اخبار سقوط ادسا توسط زائران به اروپا رسید، سپس توسط سفارتخانه‌های انطاکیه، اورشلیم و ارمنستان تأیید شد. اسقف هیو جبله این خبر را به پاپ اوژن سوم گزارش داد و پاپ در یکم دسامبر همان سال، فرمان کوانتوم پرِدِسسورس[ن ۱] را صادر کرده و خواستار برپایی جنگ صلیبی دوم شد.[۴۸] هیو همچنین به پاپ دربارهٔ یک پادشاه شرقی مسیحی گفت و اظهار امیدواری کرد که برای دولت‌های صلیبی آسایش را به ارمغان بیاورد. این نخستین یادداشت رسمی موجود دربارهٔ «پِریستِر جان» است.[۴۹] اوژن سوم، رُم را کنترل نمی‌کرد بلکه در ویتربو سکونت داشت،[۵۰] اما با این وجود برای جنگ صلیبی دوم، سازماندهی و تمرکز بیشتری را نسبت به نخستین جنگ صلیبی لازم می‌دانست و این جنگ را طوری ترتیب داد تا سپاهیان به‌وسیلهٔ نیرومندترین پادشاهان اروپا رهبری شوند و مسیر حرکت آنان نیز از پیش برنامه‌ریزی گردد.[۵۱][۵۲]

نخستین واکنش‌ها به فرمان جنگ صلیبیِ جدید ناچیز بود. در واقع، هنگامی که روشن شد لوئی هفتم پادشاه فرانسه در این اردوکشی شرکت خواهد کرد، این فرمان مجدداً از سوی پاپ صادر گشت. لوئی هفتم نیز برای اردوکشی به‌طور مستقل از پاپ برنامه‌ریزی کرد، و در گردهمایی کریسمس در سال ۱۱۴۵ م و در شهر بورژ، آن را اعلام همگانی نمود. این‌که قصد لوئی برای برنامه‌ریزی، یک جنگ صلیبی با طرح خودش بوده یا زیارتی برای به انجام رساندن نذر برادرِ درگذشته‌اش فیلیپ برای رفتن به سرزمین مقدس، مورد اختلاف است. این احتمال وجود دارد، که لوئی این تصمیم را جداگانه و قبل از شنیدن در مورد فرمان کوانتوم پردسسورس گرفته باشد. در هر صورت، برنامه‌های لوئی، مورد توجه و همراهی اِبوت سوژه و دیگر اشراف قرار نگرفت، زیرا او برای چندین سال می‌بایست سرزمین پادشاهی فرانسه را ترک می‌کرد. لوئی با بِرنارد کُلروو مشورت نمود و برنارد او را به سوی پاپ اوژن فرستاد. در این هنگام لوئی قطعاً فرمان پاپ را شنیده بود و اوژن مشتاقانه از جنگ صلیبی لوئی پشتیبانی کرد. فرمان در یکم مارس ۱۱۴۶ م دوباره صادر شد، و اوژن به برنارد اجازه داد تا این خبر را در سراسر فرانسه انتشار دهد.[۵۳][۵۴] 