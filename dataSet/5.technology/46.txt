عملیات گربه شنوا
از ویکی‌پدیا، دانشنامهٔ آزاد

عملیات گربه شنوا پروژه جاسوسی‌ای بود که سازمان اطلاعات مرکزی آمریکا، سی‌آی‌ای برای جاسوسی از سفارت شوروی در دهه ۱۹۶۰ طراحی کردند که در آن از گربه‌ها برای جاسوسی استفاده می‌شد. در این روش، به گربه میکروفون و باتری را وصل کرده و در دم گربه نیز آنتنی برای مخابره اطلاعات متصل می‌کردند؛ با این کار می‌شد صداهای اطراف محلی که گربه حضور داشت را دریافت کرد. البته بخاطر حس گشنگی‌ای که گربه داشت، برای رفع گشنگی آن نیز می‌بایست عملیاتی جدا طراحی می‌شد. گفته می‌شود هزینه جراحی‌ها و آموزش این پروژه چیزی حدود ۲۵ میلیون دلار شد.

قرار بر این بود که برای اولین بار از این پروژه برای جاسوسی از دو مرد اهل سفارت شوروی که در پارکی در واشینگتن نشسته بودند و در حال گفتگو با هم بودند استفاده شود. به همین جهت گربه را رها کردند ولی تقریباً در همان لحظه، گربه با یک تاکسی تصادف می‌کند و کشته می‌شود.

طبق گفته یکی از مسئولین وقت سی‌آی‌ای، به علت سخت بودن آموزش به گربه‌ها برای انجام رفتارهای خاص مد نظر سی‌آی‌ای، این پروژه متوقف شد و چندی بعد این پروژه را به شکل کل شکست خورده تعریف کردند و در نهایت در سال ۱۹۶۷ به شکل کامل کنسل شد. 