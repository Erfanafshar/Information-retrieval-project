رهیاب یاری شده
از ویکی‌پدیا، دانشنامهٔ آزاد

رهیاب یاری شده یا سیستم جهانی موقعیت یابی یاری شده (به انگلیسی: Assisted GPS و A-GPS)، تکنیکی است که مدت زمان اولین تنظیم در سیستم‌های جی پی اس را بهبود می‌بخشد. این سیستم در همه تلفن‌های همراه و تبلت‌هایی که مجهز به GPS هستند استفاده می‌شود.[۱]
نحوه عملکرد جی پی اس یاری شده
توضیحات

سیستم جی پی اس مستقل، اطلاعات موقعیت را فقط از طریق ماهواره بدست می‌آورد. اما جی پی اس یاری شده (A-GPS) در مواقعی که سیگنال ماهواره جی پی اس ضعیف است از طریق اتصال به اینترنت یا اطلاعات دکل مخابراتی تلفن همراه (BTS)، برای بالا بردن دقت و کیفیت موقعیت یابی استفاده می‌کند. در مناطق شهری به علت برخورد امواج جی پی اس با ساختمان‌های بلند مرتبه و درختان یا شرایط بد جوی، امواج ارسالی از ماهواره جی پی اس تغییر جهت داده و به شدت تضعیف می‌شود. برخی از ابزارهای راهیابی جی‌پی‌اس که در این شرایط مورد استفاده قرار می‌گیرند، نمی‌توانند موقعیت مکانی را تعیین کنند و باید در انتظار سیگنال قوی تر بمانند. حتی ممکن است این زمان انتظار تا ۱۲٫۵ دقیقه نیز برسد تا گیرنده جی پی اس بتواند اطلاعات دقیق مکانی را نشان دهد.[۲]

سیستم AGPS با اتصال به اینترنت بر این مشکلات غلبه می‌کند و در مدت زمان بسیار کمتری موقعیت یابی را انجام می‌دهد اما هزینه‌های استفاده از اینترنت را به همراه دارد.[۳] 