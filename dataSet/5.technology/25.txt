ساعت هوشمند
از ویکی‌پدیا، دانشنامهٔ آزاد
ساعت هوشمند پبل

ساعت هوشمند (به انگلیسی: Smartwatch) نوعی ساعت مچی غیرشماته‌ای است که علاوه‌بر نشان دادن زمان توانایی انجام برخی پردازش‌ها از نوع دستیار دیجیتال شخصی را نیز دارد.

پخش رادیو، موقعیت‌یابی جی پی اس، تلفن همراه، دوربین، ترمومتر، پخش موزیک و صوت، صفحه لمسی، بازی‌های رایانه‌ای و سیستم عامل از نوین‌ترین نوآوری‌ها در دنیای این محصولات برشمرده می‌شود.

برخی از ساعت‌های هوشمند همانند رایانه قابلیت برقراری ارتباط با سایر دستگاه‌های الکترونیکی را از طریق بلوتوث یا وای فای و یا متصل شدن با برنامه های اندرویدی را دارند.


محتویات

    ۱ تاریخچه ساعت هوشمند
    ۲ چند مدل ساعت هوشمند
    ۳ جستارهای وابسته
    ۴ منابع

تاریخچه ساعت هوشمند

اولین ساعت های هوشمند را می توان همان ساعت هایی دیجیتالی که در دوران کودکی به دور دست خود می بستیم دانست. این ساعت ها دیجتالی بودند و روی بسیاری از آن ها ماشین حساب وجود داشت. ساعت های دیجیتالی ای بودند که می توانستید با آن بازی کنید. اما شاید بتوانیم اولین ساعت هوشمند به معنای واقعی را ساعت هوشمند سیکو بدانیم.

Pulsar یکی از برندهایی است که سیکو آنرا سال 1978 خرید. با نگاه به  NL C01 یک گجت اولیه را می‌بینیم که تقریبا هیچ چیز برای ارائه ندارد. ولی این ساعت در زمان خود حرف های زیادی برای گفتن داشته است. این ساعت قادر به ذخیره 24 رقم اطلاعات بود و پس از مدت کمی از حضورش در سال 1982، سال 1984 مدلهای UC-2000 و 1985 مدل UC-3000 جای آن را گرفتند. هر دوی این ساعت‌ها با ایده‌های جاه‌طلبانه آمده بودند و یک داک آنها را همراهی می‌کرد که مجهز به یک پرینتر حرارتی و شکاف حافظه نواری بود.

بعدها سیکو  یک مدل ساعت هوشمند به نام Data 2000 را معرفی کرد که تا 2000 رقم را ذخیره میکرد و اصلا به همین دلیل نام آن را Data 2000  گذاشته بودند. در سال 1984، سیکو اولین مدل از ساعت های هوشمندش را که قابلیت اتصال به کامپیوترهای آن زمان را داشت با نام RC-1000 معرفی کرد.

در حال حاضر شرکت های معتبری همچون:سامسونگ،اپل،الجی،ایسوس،هواوی،موتورولا،ایسر،لنوو،سونی،مایکروسافت،کوالکام و ... ساعت های هوشمندی تولید میکنن که همه روزه در حال پیشرفت و بروزرسانی می باشند. 